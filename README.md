# ProjektLab_Crypto
Kriptovaluta-kereskedési alkalmazás fejlesztése

A projekt célja egy olyan kriptovaluta-kereskedési alkalmazás fejlesztése, amely tesztkörnyezetben biztosít lehetőséget a felhasználók számára a kereskedési gyakorlat megszerzésére. Az alkalmazás alapszolgáltatásai közé tartozik új kriptovaluták felvétele, azok mennyiségének növelése vagy csökkentése, valamint a tranzakciókkal kapcsolatos statisztikák és kimutatások készítése. Fejlesztési irányok: A szakmai tartalom bővítése és a rendszer funkcionalitásának erősítése érdekében a következő fejlesztéseket tervezzük megvalósítani: Frontend implementálása a jelenlegi backend mellé, modern webes technológiák felhasználásával. Autentikáció bevezetése, felhasználói azonosítás és jogosultságkezelés biztosítása. Valós idejű árfolyamadatok használata, a jelenlegi random árfolyamváltozás mellé még egy lehetőségként (lehetőleg ingyenes) API integrációjával. Részletesebb statisztikai adatok és vizualizációk, grafikonok és interaktív kimutatások megjelenítése. Limitáras és stop-loss megbízások implementálása, a kereskedési funkciók bővítésére. Leaderboard kialakítása, amely a felhasználók statisztikai eredményei alapján rangsort állít fel. A fejlesztés során a hallgatók komplex, valós igényeket kielégítő alkalmazást hoznak létre, amelyben a felhasználói élmény, a biztonságos adathasználat és a skálázhatóság szintén kiemelt szempontok. A projekt lehetőséget biztosít az adatbázis-tervezés, a modern mobil/webes fejlesztési technológiák, valamint az adatvizualizáció és egyszerű prediktív analitika alkalmazására.
